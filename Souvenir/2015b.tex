\newline
\newline
\og Eun jénéral n'i eun dzen souvenir de Disco Flama, sourtoù pequé tcheut eunsemblo n'en fé eugn énorme traille de retsertse i\-storique. La counta l'è divijaye eun trèi époque diffiente; donque, pe tsaque \textit{scène} sen aloù tsertchì le coteill\'on, le tsans\'on, le danse ou le \textit{cocktail} tipique d'eunna périoda  istorique. Mi sourtoù l'è itoù euntéressàn é amezèn découvrì le querelle euntre Tsarvensolèn é Pollentch\'on, salle di noutro paèn é pappagràn!
\\ Aprì deun la counta n'en eunc\'o bet\'o de personadzo que l'ion pa fran llatoù i Disco Flama, mi que can mimo carattérizaon amoddo eun local valdotèn. Dorina a l'entraye l'ie la Dorina di Trompeurs de Cogne, avouì sa battiya ``V'ouèide-tì prénotoù?"; ét\'o Dino ou mioù\ldots Dino Banana!
\\ For probablo l'è itoù lo premì cou que doe compagnì l'an betoù eunsemblo le forse pe réalizé eunna pièse pe eunna souaré di Printemps Thé\^atral é personellamente seutta collaborach\'on, cheur pa seumpla a niv\'o d'organizach\'on, l'et eun souvenir que vardo avouì plèizì: \og\textit{Alla faccia del campanilismo!}\fg comme dijave lo titre d'eun journal caque dzor aprì lo spettaclle.\fg{}
\newline
\newline
\hspace*{\fill} \textit{Valérie Marguerettaz}
